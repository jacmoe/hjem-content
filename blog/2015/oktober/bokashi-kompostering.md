<!--
Title: Bokashi Kompostering
Author: Jacob Moen
Date: 2015/10/14 13:38
Datetime: 2015-10-14
Description: Bokashi fermentering forvandler madaffald til kompost på bare 6-8 uger.
Template: post
Disqusid: /bokashi-kompostering
ogimage: bokashi/bokashi.jpg
thumb: bokashi/bokashi_custom.jpg
Keywords: bokashi, kompostering, kompost, madaffald, madspild, fermentering, genbrug, miljø, havebrug, byhaver, bykompost, bykompostspand
Tags: bokashi, genbrug, havebrug, have
blogpost: true
published : true
-->
(lightbox:Bokashi kompostering source:bokashi/bokashi_mobile.jpg target:bokashi/bokashi.jpg size:small align:right)
Hver eneste dag har jeg gået og ærgret mig over alt det madaffald, der ryger i skraldespanden.  

Klassisk kompostering kan være en omstændelig affære, og som regel kræver det en dyr investering i skadedyrs- og kuldesikre beholdere.  
Og det går ofte galt fordi komposten bliver for våd og eller mangler ilt. Og da lugter den som en sur kloak.
(clearfix:)

(lightbox:Gammeldags kompostering source:bokashi/normal_kompost_mobile.jpg target:bokashi/normal_kompost.jpg size:small)
Jeg har en kompostbunke i et hjørne af haven, hvor jeg forsøger at balancere forholdet mellem kvælstof- og kulstofholdige plantedele. Og det er et hyggeligt indslag, men ikke et sted for køkkenaffald.

Det ville være dejligt, om der fandtes en måde at omsætte madaffaldet på, der ikke er dyr eller besværlig.  
Og måske til og med noget, der kan ordnes indendørs.
(clearfix:)

(lightbox:Bokashi startsæt source:bokashi/startkit_mobile.jpg target:bokashi/startkit.jpg size:small align:right)
Blandt mange tvivlsomme Storm P. løsninger var der en løsning, der stak ud: [Bykompostspanden](http://byhaver.dk/kompostering-2/) fra Byhaver.dk.

Så vi besluttede os for at bestille et startsæt, og fik med posten en pakke med to spande med låg, dobbelt bund og aftapningshane, opsamlingskrus, kompost-gær, målebæger og presse-stempel.

Og nu glædede vi os så til at komme i gang, og var spændte på at se, om det nu også var så fantastisk som lovet.
(clearfix:)

(lightbox:Affald bliver en resource source:bokashi/madaffald_mobile.jpg target:bokashi/madaffald.jpg size:small)
Vi spiser temmelig grønt, så der er altid en masse madaffald.  
Og nu, i stedet for at smide det altsammen ud, samler vi det i en skål ved siden af køkkenvasken.

Nu er madaffaldet en resource. Noget værdifuldt.

Og jeg må indrømme, at jeg mere end en gang har modstået fristelsen til lige at lægge lidt ekstra i skålen så komposten kunne blive ekstra god..
(clearfix:)

(lightbox:Dagens påfyldning stampes til source:bokashi/stampe_mobile.jpg target:bokashi/stampe.jpg size:small align:right)
Hver aften hælder vi dagens høst i kompostspanden og bruger presse-stemplet til at presse indholdet godt sammen sådan, at luftlommer fjernes.

Da fermenteringen foregår uden ilt (anaerobt) er det en god idé kun at åbne for Bokashi bøtten en eller to gange dagligt.

Efter påfyldning hældes der kompostgær over, inden låget sættes på.
(clearfix:)

(lightbox:Kompostgær drysses over source:bokashi/drysse_mobile.jpg target:bokashi/drysse.jpg size:small)
[Kompostgæren](http://byhaver.dk/kompostering-2/kompost-gaer/) består af en blanding af hvedeklid, melasse og nyttige mikroorganismer (mælkesyrebakterier, gær, fotosyntetiske bakterier, Aktinobakterier og enzymatisk aktive svampe).

Det tager normalt 2-3 uger at fylde sådan en bykompostspand op.  
Imens sørger mikroorganismerne for at nedbryde madaffaldet.
(clearfix:)

(lightbox:Bokashi-te source:bokashi/bokashi_te_mobile.jpg target:bokashi/bokashi_te.jpg size:small align:right)
2 gange om ugen tappes der en væske, der bliver kaldt Bokashi-te.

Denne [gæringsvæske](http://byhaver.dk/kompostering-2/gaeringsvaesken/) kan bruges ufortyndet som en slags afløbsrens. Eller bruges som flydende plantegødning: 1:200 opløst i vand.
(clearfix:)

(lightbox:Jord-fabrikken source:bokashi/jordfabrikken_mobile.jpg target:bokashi/jordfabrikken.jpg size:small)
Vores to Bokashi-bøtter i brug: en til daglig påfyldning og en til efter-fermentering.

Normalt ville man placere spandene under køkkenvasken, men da vores opvaskemaskine står lige ved siden af, og fermenteringen ikke helt tåler store temperaturudsving, så har vi været nødt til at sætte dem ved siden af køkkenbordet.

Men ellers gælder det, at jo varmere, der er, des mere effektivt foregår fermenteringen.
(clearfix:)

(lightbox:Færdig-fermenteret Bokashi source:bokashi/fermenteret_bokashi_mobile.jpg target:bokashi/fermenteret_bokashi.jpg size:small align:right)
Man skulle tro, at det ville stinke ganske forfærdeligt, men det gør det ikke.  
Det dufter af en mellemting af surdej og vinagrette når man åbner låget, men ellers er det ikke noget, man lægger mærke til.

Når spanden er fyldt, skal den stå og eftergære ved rumtemperatur i mindst 2 uger, hvorefter den er klar til at blive taget udenfor og lagt i jord.

Er der ikke mulighed for at grave bokashi'en ned, kan den sagtens hældes over i en lystæt sæk indtil frosten går af jorden.
(clearfix:)

(lightbox:Den gærede Bokashi begraves source:bokashi/bokashi_begravelse_mobile.jpg target:bokashi/bokashi_begravelse.jpg size:small)
Det færdig-fermenterede madaffald har beholdt sit oprindelige udseende og form, og skal nu graves ned i jord, sådan at det kan blive omsat til kompostjord.

Det hældes i et hul i jorden, f.eks. i et højbed. Det er vigtigt, at der bliver blandet lidt jord ind i det, så nedbrydningen kan komme igang.

Det er ikke nok bare at begrave det, der skal være jord på alle dele af det fermenterede madaffald, ellers går omsætningsprocessen ikke igang.
(clearfix:)

(lightbox:Ny jord source:bokashi/ny_jord_mobile.jpg target:bokashi/ny_jord.jpg size:small align:right)
Det hele dækkes med mindst 7 centimeter jord, og da er det bare at vente.

Efter 2-4 uger, afhængig af årstiden, er komposten færdig omsat til dejlig muldjord.

Og, da nedbrydningen er foregået ved hjælp af fermentering, og ikke forrådnelse, er der i den færdige kompost en stor mængde af næringsstoffer - specielt kvælstof - der ikke findes i traditionel kompost.
(clearfix:)
Når man begraver fermenteret madaffald, er det vigtigt ikke at placere det for tæt på planterødder, da det har en meget lav PH-værdi i starten. En halv meters sikkerhedsafstand er passende.  
Men man kan godt plante i den nye jord efter en to-tre ugers tid.

(lightbox:Teruo Higa source:bokashi/teruo_higa_mobile.jpg target:bokashi/teruo_higa.jpg)
I Asien, specielt Korea, har folk brugt - indsamlet og opformeret - naturligt forekommende jord-forbedrende mikro-organismer i flere hundrede år i forbindelse med deres traditionelle jordbrug.

Men det var japaneren [Teruo Higa](https://en.wikipedia.org/wiki/Teruo_Higa), der i 80'erne først isolerede, beskrev og udviklede brugen af EM (effektive mikro-organismer).
(clearfix:)

Bokashi er meget udbredt i Japan, hvor der i en by som Tokyo er indsamlingsordninger for Bokashi, men der er også lignende ordninger på New Zealand og til og med i London.  

(lightbox:Bokashi er et hit - billede lånt af Jenny Harlen fra bokashi.se source:bokashi/bokashi_good_mobile.jpg target:bokashi/bokashi_good.jpg align:right)
Udover fermentering af madaffald er mikroorganismerne med til at sørge for et godt mikroklima i jorden, og det er en god ide at strø lidt kompostgær på jorden.  
Det skulle bevirke sundere afgrøder og formindske behovet for brug af pesticider, etc.

Det har været en ualmindelig positiv erfaring, og det er svært at pege på ulemper ved Bokashi.  
Det er let at komme i gang med, ikke særlig dyrt eller besværligt, og du kan genanvende stort set al dit madaffald.  
Og du behøver ikke en gang en have.

Alt, det kræver, er et par spande og noget kompostgær.  
Og du vil kunne trylle madaffaldet om til god og sund kompost i løbet af et par måneder.